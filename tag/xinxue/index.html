<!DOCTYPE html>
<html>
  <head>
    <meta charset="utf-8" >

<title>阳明心学 | 实干派</title>

<meta name="viewport" content="width=device-width, initial-scale=1, maximum-scale=1, user-scalable=no">

<link rel="stylesheet" href="https://use.fontawesome.com/releases/v5.7.2/css/all.css" integrity="sha384-fnmOCqbTlWIlj8LyTjo7mOUStjsKC4pOpQbqyi7RrhN7udi9RwhKkMHpvLbHG9Sr" crossorigin="anonymous">
<link rel="shortcut icon" href="https://todopai.github.io/favicon.ico?v=1725973329984">
<link rel="stylesheet" href="https://todopai.github.io/styles/main.css">



<link rel="stylesheet" href="https://unpkg.com/aos@next/dist/aos.css" />
<script src="https://cdn.jsdelivr.net/npm/vue/dist/vue.js"></script>



    <meta name="description" content="以前总是想记录心中的想法，现在发现搞反了，记录自己的干了什么，歌颂自己干了什么可能更重要；实干才能正在提升认知，不然只能叫拾人牙慧，实干自然知行合一。">
  </head>
  <body>
    <div id="app" class="main">

      <div class="sidebar" :class="{ 'full-height': menuVisible }">
  <div class="top-container" data-aos="fade-right">
    <div class="top-header-container">
      <a class="site-title-container" href="https://todopai.github.io">
        <img src="https://todopai.github.io/images/avatar.png?v=1725973329984" class="site-logo">
        <h1 class="site-title">实干派</h1>
      </a>
      <div class="menu-btn" @click="menuVisible = !menuVisible">
        <div class="line"></div>
      </div>
    </div>
    <div>
      
        
          <a href="/" class="site-nav">
            首页
          </a>
        
      
        
          <a href="/easy" class="site-nav">
            随笔
          </a>
        
      
        
          <a href="/tag/xinxue" class="site-nav">
            心学
          </a>
        
      
        
          <a href="/tag/gexinriji" class="site-nav">
            务实笔记
          </a>
        
      
        
          <a href="/archives" class="site-nav">
            归档
          </a>
        
      
        
          <a href="/post/gexinpaixuanyan" class="site-nav">
            关于
          </a>
        
      
    </div>
  </div>
  <div class="bottom-container" data-aos="flip-up" data-aos-offset="0">
    <div class="social-container">
      
        
      
        
      
        
      
        
      
        
      
    </div>
    <div class="site-description">
      以前总是想记录心中的想法，现在发现搞反了，记录自己的干了什么，歌颂自己干了什么可能更重要；实干才能正在提升认知，不然只能叫拾人牙慧，实干自然知行合一。
    </div>
    <div class="site-footer">
      <a href="/" target="_blank">实干派</a> | <a class="rss" href="https://todopai.github.io/atom.xml" target="_blank">RSS</a>
    </div>
  </div>
</div>


      <div class="main-container">
        <div class="content-container" data-aos="fade-up">
          <h2 class="current-tag">标签: 阳明心学</h2>
          
            <article class="post-item">
              <div class="left">
                <a href="https://todopai.github.io/post/rmADU8bOw/">
                  <h2 class="post-title">圣人之学日远日晦，而功利之习愈趋愈下</h2>
                </a>
                <div class="post-date">
                  2022-07-18
                </div>
                <div class="post-abstract">
                  <p>三代之衰，王道熄而霸术焻；孔、孟既没，圣学晦而邪说横。教者不复以此为教，而学者不复以此为学。霸者之徒，窃取先王之近似者，假之于外以内济其私己之欲，天下靡然而宗之，圣人之道遂以芜塞。相仿相效，日求所以富强之说，倾诈之谋，攻伐之计，一切欺天罔人，苟一时之得，以猎取声利之术，若管、商、苏、张[58]之属者，至不可名数。既其久也，斗争劫夺，不胜其祸，斯人沦于禽兽、夷狄，而霸术亦有所不能行矣。世之儒者慨然悲伤，搜猎先圣王之典章法制，而掇拾修补于煨烬之余，盖其为心良亦欲以抚回先王之道。圣学既远，霸术之传积渍已深，虽在贤知，皆不免于习染，其所以讲明修饰，以求宣畅光复于世者，仅足以增霸者之藩篱，而圣学之门墙，遂不复可睹。于是乎有训诂之学，而传之以为名；有记诵之学，而言之以为博；有词章之学，而侈之以为丽。若是者，纷纷籍籍，群起角立于天下，又不知其几家。万径千蹊，莫知所适。世之学者如入百戏之场，戏谑跳踉，骋奇斗巧，献笑争妍者，四面而竞出，前瞻后盼，应接不遑，而耳目眩瞀[59]，精神恍惑，日夜遨游淹息其间，如病狂丧心之人，莫自知其家业之所归。时君世主亦皆昏迷颠倒于其说，而终身从事于无用之虚文，莫自知其所谓。间有觉其空疏谬妄、支离牵滞，而卓然自奋，欲以见诸行事之实者，极其所抵，亦不过为富强功利、五霸[60]之事业而止。</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/FWJlTxQEn/">
                  <h2 class="post-title">七情顺其自然之流行，皆是良知之用</h2>
                </a>
                <div class="post-date">
                  2022-07-04
                </div>
                <div class="post-abstract">
                  <p>先生曰：“喜、怒、哀、惧、爱、恶、欲，谓之七情，七者俱是人心合有的，但要认得良知明白。比如日光，亦不可指着方所，一隙通明，皆是日光所在；虽云雾四塞，太虚中色象可辨，亦是日光不灭处，不可以云能蔽日，教天不要生云。七情顺其自然之流行，皆是良知之用，不可分别善恶，但不可有所着。七情有着，俱谓之欲，俱为良知之蔽，然才有着时，良知亦自会觉，觉即蔽去，复其体矣。此处能勘得破，方是简易透彻功夫。”</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/TwKx1vyl-/">
                  <h2 class="post-title">道在迩而求诸远，事在易而求诸难</h2>
                </a>
                <div class="post-date">
                  2022-07-01
                </div>
                <div class="post-abstract">
                  <p>“道之大端易于明白”，此语诚然。顾后之学者忽其易于明白者而弗由，而求其难于明白者以为学，此其所以“道在迩而求诸远，事在易而求诸难”[22]也。孟子云：“夫道若大路然，岂难知哉？人病不由耳。”[23]良知、良能，愚夫、愚妇与圣人同；但惟圣人能致其良知，而愚夫、愚妇不能致，此圣、愚之所由分也。节目时变，圣人夫岂不知，但不专以此为学。而其所谓学者，正惟致其良知，以精审此心之天理，而与后世之学不同耳。吾子未暇良知之致，而汲汲焉顾是之忧，此正求其难于明白者以为学之弊也。夫良知之于节目时变，犹规矩[24]、尺度之于方圆、长短也。节目时变之不可预定，犹方圆、长短之不可胜穷也。故规矩诚立，则不可欺以方圆，而天下之方圆不可胜用矣；尺度诚陈，则不可欺以长短，而天下之长短不可胜用矣；良知诚致，则不可欺以节目时变，而天下之节目时变不可胜应矣。毫厘千里之谬，不于吾心良知一念之微而察之，亦将何所用其学乎？是不以规矩而欲定天下之方圆，不以尺度而欲尽天下之长短，吾见其乖张谬戾，日劳而无成也已。</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/A20U5cWFC/">
                  <h2 class="post-title">今人于已知之天理不肯存，已知之人欲不肯去，且只管愁不能尽知，只管闲讲，何益之有？</h2>
                </a>
                <div class="post-date">
                  2022-07-01
                </div>
                <div class="post-abstract">
                  <p>先生曰：“人若真实切己用功不已，则于此心天理之精微，日见一日，私欲之细微，亦日见一日；若不用克己工夫，终日只是说话而已，天理终不自见，私欲亦终不自见；如人走路一般，走得一段方认得一段，走到歧路处，有疑便问，问了又走，方渐能到得欲到之处。今人于已知之天理不肯存，已知之人欲不肯去，且只管愁不能尽知，只管闲讲，何益之有？且待克得自己无私可克，方愁不能尽知，亦未迟在。”</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/F4N10YwXC/">
                  <h2 class="post-title">古先圣人许多好处，也只是无我而已</h2>
                </a>
                <div class="post-date">
                  2022-06-30
                </div>
                <div class="post-abstract">
                  <p>人心本是天然之理，精精明明，无纤介染着，只是一无我而已；胸中切不可有，有即傲也。古先圣人许多好处，也只是无我而已，无我自能谦。谦者众善之基，傲者众恶之魁。”</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/Z7HUU8BHG/">
                  <h2 class="post-title">克己须要扫除廓清，有一毫在，则众恶相引而来</h2>
                </a>
                <div class="post-date">
                  2022-06-30
                </div>
                <div class="post-abstract">
                  <p>“克己须要扫除廓清，一毫不存，方是；有一毫在，则众恶相引而来。”</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/BS-KLIzl2/">
                  <h2 class="post-title">志立得时，良知千事万事只是一事。读书作文安能累人？人自累于得失耳！</h2>
                </a>
                <div class="post-date">
                  2022-06-30
                </div>
                <div class="post-abstract">
                  <p>问：“读书所以调摄此心，不可缺的。但读之之时，一种科目[4]意思牵引而来，不知何以免此？”</p>
<p>先生曰：“只要良知真切，虽做举业，不为心累，总[5]有累，亦易觉克之而已。且如读书时，良知知得强记之心不是，即克去之；有欲速之心不是，即克去之；有夸多斗靡之心不是，即克去之。如此亦只是终日与圣贤印对，是个纯乎天理之心。任他读书，亦只是调摄此心而已，何累之有？”</p>
<p>曰：“虽蒙开示，奈资质庸下，实难免累。窃闻穷通有命，上智之人，恐不屑此。不肖为声利牵缠，甘心为此，徒自苦耳。欲屏弃之，又制于亲，不能舍去，奈何？”</p>
<p>先生曰：“此事归辞于亲者多矣；其实只是无志。志立得时，良知千事万事只是一事。读书作文安能累人？人自累于得失耳！”</p>
<p>因叹曰：“此学不明，不知此处耽搁了几多英雄汉！”</p>
<p>或问为学以亲故，不免业举之累。</p>
<p>先生曰：“以亲之故而业举为累于学，则治田以养其亲者，亦有累于学乎？先正云：‘惟患夺志’[16]，但恐为学之志不真切耳”。</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/CIf0yu3ZW/">
                  <h2 class="post-title">只要此心纯乎天理处同，便同谓之圣</h2>
                </a>
                <div class="post-date">
                  2022-06-30
                </div>
                <div class="post-abstract">
                  <p>所以谓之圣，只论‘精一’，不论多寡。只要此心纯乎天理处同，便同谓之圣，若是力量气魄，如何尽同得？后儒只在分两上较量，所以流入功利；若除去了比较分两的心，各人尽着自己力量精神，只在此心纯天理上用功，即人人自有，个个圆成，便能大以成大，小以成小，不假外慕，无不具足：此便是实实落落明善诚身的事。后儒不明圣学，不知就自己心地良知良能上体认扩充，却去求知其所不知，求能其所不能，一味只是希高慕大，不知自己是桀、纣心地，动辄要做尧、舜事业，如何做得！终年碌碌，至于老死，竟不知成就了个甚么，可哀也已！</p>

                </div>
              </div>
              
            </article>
          
            <article class="post-item">
              <div class="left">
                <a href="https://todopai.github.io/post/xinxue_xiaoqin/">
                  <h2 class="post-title">传习录之心外无物心即理</h2>
                </a>
                <div class="post-date">
                  2022-06-26
                </div>
                <div class="post-abstract">
                  <h2 id="前言">前言</h2>
<p>由于本派修习的阳明心学是，褪去儒释道的外衣的，所以不讨论孝亲纲常伦理问题，也不讨论是非对错问题，只是从孝亲这个例子中体会阳明心学的心外无物、心外无理的真正内涵。</p>
<h2 id="原文">原文</h2>
<h3 id="第一节">第一节</h3>
<p>爱问：“至善只求诸心，恐于天下事理有不能尽。”</p>

                </div>
              </div>
              
                <a class="right" href="https://todopai.github.io/post/xinxue_xiaoqin/">
                  <div class="feature-container" style="background-image: url('http://n.sinaimg.cn/spider20220305/686/w439h247/20220305/4fe9-a648241aef1b2ef964a5547240806e62.png')">
                  </div>
                </a>
              
            </article>
          

          <div class="pagination-container">
  
  
</div>

        </div>
      </div>
    </div>

    <script src="https://unpkg.com/aos@next/dist/aos.js"></script>
<script type="application/javascript">

AOS.init();

var app = new Vue({
  el: '#app',
  data: {
    menuVisible: false,
  },
})

</script>






  </body>
</html>
